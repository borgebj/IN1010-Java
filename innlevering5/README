Formelle definisjoner
● En rute er den minste enheten i labyrinten (hver rute er representert ved ett tegn i
filen).

○ Hvite ruter kan man gå gjennom.

○ Sorte ruter kan man ikke gå gjennom.

● To ruter er naboer dersom de har en felles side.

● En vei er en sekvens av hvite ruter slik at hver rute i sekvensen er nabo med den
foregående og den etterfølgende ruten, og de to kan ikke være samme rute.

● Hvis det går en vei mellom to ruter, så er rutene tilkoblet hverandre.

● En vei er syklisk hvis minst én av rutene på veien besøkes flere ganger, ellers er den
asyklisk.

● En labyrint er syklisk hvis det finnes en syklisk vei i den, ellers er den asyklisk.

● En åpning er en hvit rute på kanten av labyrinten.

● En utvei fra en bestemt startrute er en vei fra den valgte startruten til en åpning.
Side 3 av 11

● Vi bruker koordinater på formen (kolonne, rad) for å identifisere en rutes plassering i
labyrinten (merk at vi teller fra 0).

● Posisjon (0,0) er øvre venstre hjørne i labyrinten på en tegning. Dette samsvarer
med hvordan man nummererer pixler i grafiske grensesnitt.



Mindre formelle definisjoner
En labyrint er bygd opp av kvadratiske ruter som alle er like store. Hver rute svarer til et tegn
i filen. En rute kan være hvit, som betyr at man kan gå gjennom den, eller sort, som betyr at
man ikke kan gå gjennom den. Vi sier at to ruter er naboer hvis de har en felles side. En rute
har altså inntil 4 naboer.

Vi kan gå mellom et par av hvite ruter som er naboer. Vi kan sette sammen mange slike
veistykker for å danne en vei. Hvis det går en vei mellom to ruter, så er rutene tilkoblet
hverandre.

Vi sier at en vei er syklisk hvis en av rutene som ligger på veien besøkes flere ganger, og en
vei som ikke er syklisk kalles asyklisk.

Vi sier at en labyrint er syklisk dersom det finnes en syklisk vei i den. Dette innebærer at vi
må gjøre noen ekstra sjekker i koden for å unngå å bli gående i en sirkel. Figur 2 inneholder
blant annet en syklisk vei rundt midten i labyrinten til høyre. En labyrint som ikke er syklisk,
kaller vi asyklisk.

Hvite ruter på kanten av labyrinten kalles åpninger, og en vei fra en gitt rute til en åpning
kalles en utvei. Vi kan referere til en bestemt rute ved å bruke koordinatene slik: (kolonne,
rad). F.eks. har figur 3 to åpninger; (0, 1) og (12, 11).

- FERDIG -
